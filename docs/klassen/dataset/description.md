> Subklasse van [`dcat:Resource`](#dcat-Resource)

Een dataset is een gegevensverzameling, die is samengesteld en gepubliceerd door een (overheids-)organisatie en digitaal 
beschikbaar is in één of meer representaties.

Deze klasse beschrijft de dataset als concept. Het staat dus los van de gegevensverzameling zelf, die mogelijk 
beschikbaar is in een of meerdere representaties, formaten of serialisaties.

De DCAT standaard heeft een ruime opvatting over de aard van de gegevens die een dataset kunnen vormen. Voor
data.overheid.nl gaat het vooral over Open Data die afkomstig zijn van overheidsorganisaties, maar is hiertoe niet 
beperkt. De aard van de data zijn o.a. numeriek, tekstueel, afbeeldingen, geluid en andere multimedia. Naast 
data.overheid.nl zijn systemen zoals PLOOI vooral gericht op de publicatie van open documentaire data in het kader van 
de Wet open overheid, zoals PDF-bestanden. Hierbij worden weer andere standaarden dan DCAT gebruikt om de metadata van 
deze publicaties te beschrijven. Het is denkbaar dat collecties van documenten (bijvoorbeeld van een bepaalde 
organisatie of over specifieke onderwerpen) worden opgenomen in datasets, die vervolgens volgens de DCAT standaard 
worden gedocumenteerd en gepubliceerd op data.overheid.nl.
