## Vindbaarheid

Het aantal DCAT beschrijvingen of verzamelingen van DCAT beschrijvingen zoals [[[DONL]]] kan zo groot worden dat gebruikers niet meer handmatig door het aanbod kunnen zoeken. Het is dan noodzakelijk met behulp van zoekcriteria en filters uit het aanbod de gegevens te kunnen vinden die nodig zijn. De verschillende eigenschappen waarmee de gegevens in DCAT worden beschreven kunnen allemaal als zoekcriteria gebruikt worden. Hoofdfunctie van veel eigenschappen is om de gebruiker duidelijk te maken onder welke technische, juridische en andere voorwaarden de gegevens gebruikt kunnen worden. Dat is zeer nuttig om te weten als de gebruikerde gegevensbeschrijving al gevonden heeft, maar deze waardes helpen zelden uit het grote aanbod een inhoudelijke keuze te maken. Voor dat doel
is een andere  groep eigenschappen. Twee heel belangrijke eigenschappen zijn de [`titel`](#dct-title) en de [`beschrijving`](#dct-description) van de DCAT klasse.  Vier andere belangrijke eigenschappen die de vindbaarheid vergroten zijn  [`keyword`](#dcat-keyword), [`theme`](#dcat-theme), `type` en [`conformsTo`](#dct-conformsTo), ieder met hun eigen kracht en zwaktes.

### Tekstuele beschrijvingen

De eigenschappen `title`, `keyword` en `description` bevatten vrije tekst die door de opsteller van de DCAT beschrijving worden vastgesteld om de gegevens zo goed mogelijk te beschrijven. Deze teksten zijn in eerste instantie op menselijke gebruikers gericht, omdat mensen makkelijk betekenis aan tekst geven. Er mag slechts één titel en één beschrijving worden opgegeven, maar er kunnen meerdere keywords gebruikt worden door de eigenschap te herhalen. 

Het gebruik van deze velden voelt heel natuurlijk aan, maar de vindbaarheid van deze drie velden is niet optimaal. De waardes in deze velden – en dus de gerelateerde gegevens – worden alleen gevonden als een gebruiker dezelfde woorden gebruikt als de opsteller. Dat blijkt in de praktijk vaak verkeerd te gaan. Ten eerste moet de gebruiker enige voorkennis hebben om de juiste termen te gebruiken. Bovendien moet de opsteller de teksten zo schrijven dat alle mogelijke, relevante zoektermen deze gegevens zullen vinden. Echter, het ligt in de lijn der verwachting dat sommige (toekomstige) gebruikers behoefte aan deze data hebben, die de opsteller niet kan voorzien of dat gebruikers tot een doelgroep behoren die de opsteller niet kent. Bovendien zijn voor een sluitende beschrijving al snel veel woorden nodig. Daardoor wordt de informmatie lastiger te lezen en te begrijpen.

Een voorbeeld: stel dat we een dataservice hebben met gegevens over lantaarnpalen in gemeente Vrolijkland. Het ligt voor de hand dat het woord "lantaarnpaal" als keyword wordt gebruikt. Om beter vindbaar te zijn, zouden we ook de keywords “straatverlichting” en “straatmeubilair” kunnen toevoegen. Als we daarnaast een distributie met gegevens over "bushokjes" hebben, dan gebruiken we daar het keyword “bushokje”. Dan moeten we daar eigenlijk ook hetzelfde keyword “straatmeubilair” aan toe voegen om consequent te zijn. En mogelijk het synoniem "bushuisje". Iedereen met verstand van lantaarnpalen of bushokjes kan waarschijnlijk eenvoudig nog andere keywords verzinnen. We willen bovendien aangeven dat het gemeente Vrolijkland betreft, enzovoorts. Als iedere partij zijn eigen keywords moet verzinnen, ontstaat er een wildgroei aan keywords die telkens door iedere aanleverende partij moet worden toegevoegd. Dat is veel werk voor de aanleveraars en terwijl de gebruikers ondanks al dat werk allerlei gegevens niet zullen vinden omdat ze toevallig niet de juiste woorden gebruiken. Hoewel de keywords in een behoefte voorzien, hebben we ook meer gestructureerde aanpak nodig.

*Net als bovengenoemde eigenschappen titel en beschrijving worden keywords door de opsteller van de beschrijving vastgesteld. Groot nadeel hiervan is dat een gebruiker van deze dcat deze gegevens alleen kan vinden als hij/zij dezelfde woorden gebruikt als de opsteller. Dat maakt het vinden van gegevens a.d.h.v. Keywords door geautomatiseerde systemen lastig.
De gebruiker moet enige voorkennis hebben om de juiste woorden te kennen. De opsteller zal meestal een doelgroep voor ogen hebben bij het opstellen van de beschrijving waardoor partijen buiten die doelgroep vallen een verminderde kans hebben de gegevens aangeboden te krijgen omdat ze niet de juiste woorden gebruiken. *

### Thema's uit een voorgedefinieerde lijst

Een oplossing voor het probleem met keywords, titels en beschrijvingen is het toevoegen van één of meer thema’s. Een thema maakt deel uit van een waardelijsten met een beperkte aantal mogelijk waardes waarvan de betekenis duidelijk beschreven is. Op die manier kan er eenvoudig getoond worden welke thema beschreven en gevonden konden worden, wat zoeken en filteren van, gecumuleerde, DCAT beschrijvingen voorspelbaarder maakt. 

Voorbeelden van thema’s zijn de TOP-lijst[link], de lijst met Nederlandse overheidsinstelling[link] of de Clusterbegrippen van de Stelselcatalogus.[link] Een extra voordeel van thema lijsten is dat automatische systemen ze kunnen gebruiken omdat de waardes bekend zijn. 

Een nadeel van thema’s is dat iedere waarde toegevoegd moet zijn aan de thema’s-taxonomie, anders is deze waarde niet beschikbaar. Dat betekent dat de juiste thema-lijsten aangeboden moeten  worden. En deze thema-lijsten moeten goed onderhouden worden zodat de juiste waardes beschikbaar zijn voor de gebruikers. Dus ook met thema's, houden keywords hun waarde omdat ze nieuwe waardes kunnen bevatten die niet in een thema zijn opgenomen.

Merk op dat [[[DCATAP_21]]] en [[[DCAT_20]]] het mogelijk maken in een catalog een thema-taxonomie te definiëren die daarna door alle klassen die onder de catalog vallen gebruikt kunnen worden. Hiemee kunnen als het ware "lokale" en gespecialiceerde thema's worden toegevoegd. Maar het toevoegen van dit soort thema's heeft ook nadelen. Omdat [[[DONL]]] catalogs van aanbieders niet overneemt, kan zo'n themeTaxonomy niet gedeeld worden met anderen. Maar ook buiten [[[DONL]]] lijkt deze eigenschap slechts beperkt nuttig. Een “lokaal” geïntroduceerde” themataxonomie zal alleen bekend zijn bij alle gebruikers als zij zich deze lokale taxonomie eigen maken, wat flinke inspanningen kan vragen. Daarmee lijkt het gebruik van  deze eigenschap alleen praktisch haalbaar als een catalog waarin deze taxonomie wordt gedefinieerd veel datasets of dataservices bevat waarbij er toegevoegde waarde is voor de gebruikers. In zijn algemeenheid lijkt het beter alleen breed gedragen thema-taxonomieën te gebruik omdat gebruikers anders niet begrijpen welke thema-waarde ze kunnen kiezen. Dan worden de gegevens alsnog niet gevonden.

### Verwijzingen naar standaarden op het web

ConfromsTo wordt gebruikt om aan te geven aan welke standaard de gegevens voldoen. Onder een standaard kan hier ook een verzameling afsrpaken vallen, de scope is breder dan alleen technisch, inhoudelijk standaarden. Omdat gegevens aan verschillende standaarden kunnen voldoen kan het conformsTo attribuut worden herhaald. Een aantal standaarden worden al expliciet door het DCAT profiel uitgevraagd. Denk bijvoorbeeld aan [`mediaType`](#dcat-mediaType) of [`mformat`](#dct-format). Er bestaan echter zeer veel standaarden op ieder niveau van het aanbod. De gegevens zelf kunnen bijvoorbeeld via een speciale methode zijn verzameld. Ook kan het zijn dat de gegevens op een bepaalde manier zijn weergegeven. Ook willen we kunnen aangeven via welke interface gegevens worden uitgewisseld. Maar ook de standaarden waaronder de gegevens zijn verzameld zouden weergegven kunnen worden. 

ConformsTo is breder toepasbaar dan Thema’s maar gestructureerder dan keywords. Dat wordt bereikt door de waarde van een ConformsTo niet te beperken tot een vooraf gedefnieerde waardelijst en zelfs niet tot Linked Data. ConformsTo bevat altijd een webadres. Bij voorkeur wordt er een URI gebruikt van de standaard zoals die in het Linked Data domein is gedefinieerd, omdat een definitie in het Linked Data domein hoogwaardig is. De URI heeft heldere definites en een partij die deze URI onderhoud. Vaak zal het gegeven ook deel uitmaken van een groter geheel wat via de standaard Linked Data methodieken leidt tot extra semantische informatie en connecties.

Maar er zijn zeer veel, zeer diverse strandaarden waaraan een gegevensverzameling kan voldoen. En lang niet altijd zal er een URI gedefineerd zijn. Een keuze is dan eigen definities te maken, maar dat brengt extra werk met zich mee en niet iedere partij wil dat soort verplichtingen aan gaan. Daarom maag conformsTo ook een URI  bevatten buiten het Linked Data domein, zolang die URI op het internet altijd leidt naar pagina's met informatie over de standaard. het meest gebruikte voorbeeld is een verwijzing naar een webpagina waarop de betreffende standaard wordt beschreven.

Een nadeel van deze tweede waarde hebben we ook al gezien bij keywords. De waarde kan door iedere opsteller vrij gekozen worden. Daarmee wordt zoeken lastiger. Toch is de situatie hier wel beter. Ten eerste wordt de keuze van de opsteller beperkt. Voor veel standaarden zal er één specifieke website zijn waar de standaard gedefinieerd wordt, waardoor veel mensen dezelfde URI zullen gebruiken. Maar zeker bij breed gebruikte of juiste hele specifieke standaarden zullen opstellers vaak verschillende websites als meest representatief voor de standaard bestempelen.

Een groot voordeel t.o.v. keywords is dat ook deze URI hun eigen documentatie bevatten. Een verwijzing naar de website van de standaard geeft de gebruiker toegang tot de betekenis, gebruik en andere informatie over de betrokken standaard.

### Eigenschap "Type" wordt niet gebruikt

In DCAT-AP-DONL_2 wordt type niet opgenomen omdat er op dit moment weinig toegevoegde waarde is t.o.v. Keyword, Theme en ConformsTo. In [[[DCAT_20]]] en [[[DCATAP_21]]] worden suggesties gedaan welke lijsten voor types gebruikt kunnen worden, maar deze waardes zijn voor [[[DONL]]] weinig nuttig. Sommige waardelijsten overlappen met andere DCAT waardelijsten, anderen zijn gericht op andere toepassingen en lijken meer verwant aan mediatype. Weer anderen waardelijsten worden gebruikt voor de communicatiebehoeftes van een zeer beperkt toepassingsgebied. De EU definieert een lijst die het soort organisaties beschrijft. Door de beperkte bruikbaarheid van de gesuggereerde type-waardelijsten en de overlap met andere prospecties en de beschikbaarheid van ConformsTo en Theme, leidt Type tot veel verwarring, redundantie en fouten. 
Om deze redenen wordt dcat:type niet gebruikt in DCAT-AP-DONL_2.
