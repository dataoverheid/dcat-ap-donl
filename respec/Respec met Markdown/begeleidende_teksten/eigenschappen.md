## Eigenschappen

### Definitie van eigenschappen
<p>Van elke eigenschap in het toepassingsprofiel worden de volgende gegevens beschreven:

- Naam van de eigenschap. Hierbij hebben we de originele (Engelstalige) naam overgenomen, zoals gebruikt in de W3C specificatie van DCAT 2, DCAT-AP-EU 2.0.1 en DCAT-AP-DONL 1.1.

- RDF-eigenschap. Dit is de (technische) naam van de eigenschap die van toepassing is voor de uitwisseling van de DCAT data. Het bevat een hyperlink naar de originele webpagina die de eigenschap beschrijft.

- Definitie. Dit is de Nederlandstalige definitie van de eigenschap.

- Bereik, beschrijft de mogelijke waarden van de eigenschap.

- Cardinaliteit, geeft aan of de eigenschap verplicht, aanbevolen of optioneel is. Direct daarachter staat of de eigenschap 0, 1 of meerdere keren mag voorkomen. Hierbij wordt gebruik gemaakt van de schrijfwijze x..y, waarbij x het minimaal aantal voorkomens aangeeft en y het maximaal aantal. Bijvoorbeeld 1..* geeft aan dat de eigenschap 1 of meer keer mag voorkomen. De W3C specificatie van DCAT 2 stelt geen eisen aan de cardinaliteit van de eigenschappen; DCAT-AP-EU wel. Om hierin inzicht te verschaffen bevat deze tekst per DCAT klasse ook een overzicht van de toepassing van eigenschappen volgens de DCAT-AP-EU specificatie.

Ten opzichte van DCAT-AP-DONL 1.1 heeft dit nieuwe toepassingsprofiel enkele nieuwe eigenschappen. Deze worden in de tekst aangeduid met nieuw.</p>


### Talen

<p>De tekstuele waarden kunnen in maximaal één natuurlijke taal worden aangeleverd. Bij voorkeur is dat Nederlands. Als de beschrijvingen worden aangeleverd in een andere taal, dan moet de taal kan worden aangegeven in eigenschap dct:language. Op data.overheid.nl wordt deze tekst geïndexeerd, zodat eindgebruikers de desbetreffende dataset, dataservice of catalogus kunnen terugvinden op basis van één of meer woorden in de tekst.</p>